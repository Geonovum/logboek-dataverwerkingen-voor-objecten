# Inleiding

BZK heeft op basis van een aanvraag in samenwerking met Geonovum innovatiebudget toegewezen gekregen voor het onderwerp 'Standaard voor transparantie besluitvorming ' (IDO240584K). Het belang dat de overheid verantwoording en transparantie biedt aan burgers en bedrijven over hoe zij handelt, is groot. Burgers en bedrijven dienen op de hoogte te zijn van de gebruikte gegevens en besluitvormingsprocessen van de overheid. Hiervoor worden niet alleen persoonsgegevens maar bijvoorbeeld ook data over objecten uit de fysieke leefomgeving gebruikt. Het ministerie van Binnenlandse Zaken en Koninkrijksrelaties directie digitale overheid (regievoerder) heeft aan Geonovum gevraagd hierin ondersteuning te bieden en een offerte uit te brengen voor het uitbreiden voor het Logboek Dataverwerking.

## De opdracht, het resultaat en te bereiken effect

Het probleem dat BZK en Geonovum signaleren is dat het steeds lastiger maar ook steeds belangrijker wordt om aan te geven welke gegevens op welke manier worden gebruikt door de overheid, bijvoorbeeld bij het nemen van besluiten of formuleren van beleid. BZK ziet namelijk dat de informatievoorziening van de overheid steeds meer toe gaat naar een federatieve opzet waarbij meerdere bronnen van verschillende overheidsorganisaties gecombineerd worden om informatievragen te beantwoorden of om besluiten te nemen over een aanvraag van een burger. Daarbij is het heel belangrijk om verantwoording af te kunnen leggen hoe een antwoord op een informatievraag of een besluit tot stand is gekomen. Dit verhoogt de transparantie in het handelen van de overheid. De conceptstandaard voor loggen van verwerkingen (Logboek Dataverwerkingen) is daar een belangrijke bouwsteen in.

We willen deze standaard beproeven bij het loggen van transacties met (geo)objecten, in hoeverre is de standaard daar toereikend voor en welke aanvullende aandachtspunten komen er naar voren. Verder willen we onderzoeken hoe de verbinding tussen de logging standaard en semantische standaarden zoals NL-SBB en DCAT-AP-NL gelegd kan worden.

## Relaties met andere projecten

- [DCAT-AP-NL 3.0](https://docs.geostandaarden.nl/dcat/dcat-ap-nl30)
- [NL-SBB](https://geonovum.github.io/NL-SBB/) ([[NLSBB]])
- [DTaaS](https://www.geonovum.nl/over-geonovum/actueel/werken-aan-digital-twin-as-a-service) (de use case om een aanvullende standaard mee te beproeven wordt gezocht binnen het DTaaS project)
