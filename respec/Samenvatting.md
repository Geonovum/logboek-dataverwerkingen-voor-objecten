# Samenvatting

De overheid wil voor burgers en bedrijven zo transparant mogelijk zijn in de omgang met hun gegevens. Daarom is het bij de informatieverwerking in datasets belangrijk om voor elke mutatie of raadpleging vast te leggen wie deze actie wanneer uitvoert, en waarom. Deze herleidbaarheid speelt zowel een rol in het kader van de wetgeving op het gebied van privacy als ook het streven naar openheid en transparantie bij de overheid. Voor een optimale samenwerking over organisaties en bronnen heen is voor deze logging een algemene standaard nodig.

Het project Logboek Dataverwerkingen (voorheen: Verwerkingenlogging) maakt deel uit van het [actieplan Data bij de Bron](https://www.digitaleoverheid.nl/data-bij-de-bron/) en onderzoekt met Digilab in samenwerking met diverse overheidspartijen (ministeries, uitvoeringsorganisaties en gemeentes) of we op basis van de tot nu toe opgedane inzichten een overheidsbrede standaard kunnen vaststellen.

> bron: [Digitale overheid.nl](https://digilab.overheid.nl/projecten/logboek-dataverwerkingen/)

Aanvullend op de standaard onderzoeken we in deze handreiking welke kansen en uitdagingen er liggen in het toepassen van deze standaard op het loggen van (geo)objecten.
In de kern is de standaard zo generiek gehouden dat deze zeker toe te passen is op het loggen van (geo)objecten. Bij het uitwerken van scenario's van die toepassing komt wel naar boven dat het 'ecosysteem' van digitale tweelingen andere karakteristieken kent dan de scenario's waarin de standaard tot nu toe is beproefd. Dit heeft onder meer te maken met het meer dynamisch gebruik van verschillende bouwblokken (algoritmen) om tot beleidsinzichten te komen.

## Verwijzingen

De standaard Logboek dataverwerkingen (LDV) bestaat uit de volgende documenten:

| Beschrijving van het document           | Gepubliceerde versie                  | Werk versie                             | Repository                                                   |
| --------------------------------------- | ------------------------------------- | --------------------------------------- | ------------------------------------------------------------ |
| 1. De LDV Normatieve Standaard | - | [Logboek dataverwerkingen (werkversie)](https://logius-standaarden.github.io/logboek-dataverwerkingen/) | [logboek-dataverwerkingen](https://github.com/Logius-standaarden/logboek-dataverwerkingen) |
| 2. De Algemene Inleiding | - | [De Algemene Inleiding (werkversie)](https://logius-standaarden.github.io/publicatie/api/Logboek_Algemeen/)|[logboek-dataverwerkingen_Inleiding](https://github.com/Logius-standaarden/logboek-dataverwerkingen_Inleiding)|
| 3. het Juridische Beleidskader | - |[Juridisch Beleidskader (werkversie)](https://logius-standaarden.github.io/publicatie/api/Logboek_Juridisch/)|[logboek-dataverwerkingen_Juridisch-beleidskader](https://github.com/Logius-standaarden/logboek-dataverwerkingen_Juridisch-beleidskader/)|
